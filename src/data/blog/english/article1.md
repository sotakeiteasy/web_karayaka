---
title: "Türkiye'de Kiraya Veren Ev Sahibi Olmak: 2025 Rehberi"
date: "2025-03-31"
---

Türkiye'de ev sahipleri ve kiracılar, 6098 sayılı Türk Borçlar Kanunu ve
ilgili mevzuat çerçevesinde hak ve yükümlülüklere sahiptir. Bu rehber,
kiralama sürecinde tarafların sahip olduğu hukuki hakları ve olası
anlaşmazlık durumlarında yapabilecekleri işlemleri detaylı bir şekilde
açıklamaktadır.

**Ev Sahibi Hakları ve Yükümlülükleri**

**Ev Sahibinin Hakları**

**1.1 Kira Bedelini Zamanında Alma Hakkı**

Ev sahibi, kira sözleşmesine uygun olarak kira bedelinin zamanında ve
eksiksiz ödenmesini talep edebilir. Kiracı, ödemeleri geciktirdiğinde ev
sahibi;

-   Noter aracılığıyla **ihtarname göndererek** borcun ödenmesini talep
    > edebilir.

    > Kira borcu ödenmezse, **icra takibi** başlatabilir.

    > İki veya daha fazla kira döneminde gecikme olduğunda tahliye
    > davası açabilir.

**1.2 Depozito Talep Etme Hakkı**

Ev sahibi, kiracıdan genellikle **1-3 aylık kira bedeli** kadar depozito
talep edebilir. Depozito;

-   Kiracının evi teslim ederken herhangi bir zarar vermediği tespit
    > edildiğinde **eksiksiz olarak iade edilmelidir**.

    > Banka hesabında tutulabilir ve kiracının çıkışında kullanılabilir.

**1.3 Kiracıyı Tahliye Etme Hakkı**

Ev sahibi, aşağıdaki hallerde kiracının tahliyesini talep edebilir:

-   **Kira ödemelerini aksatırsa:** Noter ihtarı ile borcun ödenmesi
    > talep edilir, borcun ödenmemesi halinde tahliye davası açılabilir.

    > **Tahliye Taahhütnamesi verilmişse:** Kiracı önceden tahliye
    > edeceğini taahhüt etmişse, verilen tarihte tahliyesi sağlanabilir.

    > **Ev sahibinin veya bir yakınının ihtiyacı varsa:** Ev sahibi,
    > kendisi veya birinci dereceden yakınının ihtiyacı olduğunu ispat
    > ederek tahliye talep edebilir.

    > **Evde kapsamılı tadilat yapılacaksa:** Kiralanan büyük onarım
    > veya yeniden inşa edilmek üzere tahliye edilebilir.

**1.4 Kira Artış Hakkı**

2025 itibariyle kira artış oranları, **Tüketici Fiyat Endeksi (TÜFE)
oranı** ile sınırlandırılmıştır. Ev sahibi;

-   Yıllık kontrat yenilemelerinde, **TÜFE oranını geçmemek kaydıyla**
    > zam yapabilir.

    > Kiracı ile **karşılıklı anlaşma olmadığı takdirde**, TÜFE'nin
    > üstünde belirlenen zamlar mahkeme tarafından geçersiz kabul
    > edilebilir.

**Ev Sahibinin Yükümlülükleri**

**2.1 Kiralanan Evin Kullanıma Uygun Olması**

Ev sahibi, evi kiracıya **yaşanabilir ve hukuka uygun bir şekilde teslim
etmek zorundadır**.

-   Elektrik, su ve doğal gaz gibi temel altyapı sistemlerinin çalışır
    > durumda olması gerekmektedir.

    > Eğer ev, sözleşme dışında eksik veya bozuk durumda teslim
    > edilirse, kiracı sözleşmeden dönebilir veya ev sahibinden onarım
    > talep edebilir.

**2.2 Büyük Bakım ve Onarımları Yapma**

Ev sahibinin sorumlu olduğu tamir ve bakımlar:

-   \*\*Ana tesisat sorunları (su, elektrik, gaz boruları) \*\*

    > **Bina dış cephe ve çatı tamiratları**

    > **Kombinin veya merkezi sistemin arızalanması**

Kiracının sürekli kullanımdan kaynaklı küçük tamir ve bakımları yapması
beklenir (boya, ampul, priz vb.).

**2.3 Vergi Ödemek**

Ev sahipleri;

-   **Kira Gelir Vergisi** beyan etmek zorundadır. 2025 yılında istisna
    > sınırı 33.000 TL olarak belirlenmiştir. Daha fazla gelir elde
    > edilmesi halinde değişik oranlarda vergi sorumluluğu doğmaktadır.

    > **Emlak Vergisi** yıllık olarak belediyelere ödenmelidir.

    > Vergi beyanı yapmamak, vergi cezasına yol açabilir ve tespit
    > edilmesi halinde ceza uygulanabilir.

**Sonuç**

Türkiye\'de kiracı ve ev sahibi hakları, tarafların hak ve
yükümlülüklerini dengenin korunduğu bir hukuki sistemle
düzenlenmektedir.

-   Kiracılar ödemelerini zamanında yapmak ve sözleşme kurallarına uymak
    > zorundadır.

    > Ev sahipleri ise evin yaşanabilir koşullarda olmasını sağlamak ve
    > vergi yükümlülüklerini yerine getirmek zorundadır.

Bu konularla ilgili daha fazla bilgi ve hukuki destek almak için bize
yazabilirsiniz.
